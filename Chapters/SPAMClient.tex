\chapter{Il Client per SPAM di BROFist}
\label{chap:SPAMC}

In questo capitolo parleremo dello svilupppo del client per \SPAM{} del
progetto \BROFist{}, dei problemi riscontrati e delle funzionalità che
possono venir riutilizzate in altri progetti.

\section{Creazione di SPAM}
Il robot sul quale è stato creato l'intero progetto non è sempre stato
nella forma attuale. All'inizio il modello utilizzato era quello proposto
dalla \emph{Lego} nelle istruzioni base contenute nelle scatole dei
\nxt{} (Si faccia riferimento all'immagine\ref{img:orignxt}).
\image  {Pictures/StandardNXT}
        {Una delle versioni base di un \nxt{}, costruita seguendo le
        istruzioni contenute nei kit forniti dalla lego}
        {.5}
        {img:orignxt}

\graffito{Il problema di usare il modello presentato dalla \emph{Lego}} 
Dopo poco, però, anche grazie all'aiuto di Ivan Simonini, si è capito che
quella struttura aumentava gli errori di rotazione dei motori a causa di come era
stato pensato.

I motori erano montati in maniera tale che tutto il peso dell'unità
gravasse a metà tra i due, dove non era presente nessun punto di scarico
delle forze. Questo portava ad un'inclinazione verso il centro delle ruote,
facendo sì che non si muovessero in linea retta, richiedendo l'uso di un
feedback controller.

Viste le premesse è stato richiesto ad Ivan Simonini, che al tempo lavorava
come esperto presso il museo di scienze naturali di Trento, di controllare
l'unità e di renderla più strutturalmente stabile.

Il processo ha richiesto un mese e due prototipi, anche a causa della
scarsità di parti presenti nelle scatole \emph{Educational} dei \nxt{} e
delle richieste iniziali per il progetto, ovvero avere la possibilità di
montare un sensore di distanza brandeggiabile parallelo al terreno ed un
sensore di luce puntato verso il terreno a circa un centimetro da esso.
\graffito{La necessità di avere il sensore parallelo al terreno}
Il sensoore di distanza doveva venir necessariamente montato in maniera
parallela rispetto al terreno in quanto il sistema di rilevamento della
distanza funziona con l'utilizzo di ultrasuoni. Questi vengono emessi dal
sensore il quale, misurando dopo quanto tempo ritorna l'onda, calcola la
distanza dall'ostacolo puntato (Fare riferimento all'immagine
\ref{img:sonarpr}).
\image  {Images/SonarPrinciple}
        {Teoria base del Sonar Attivo, utilizzata dai sensore di distanza
        ad ultrasuoni per \nxt{}}
        {1}
        {img:sonarpr}

Questo sitema, però, è influenzato dall'angolazione della superficie
rispetto all'origine dell'onda, in quanto, se questa non è perpendicolare o
di pochi gradi differente rispetto all'angolo retto, l'onda viene
rimbalzata in una direzione differente da quella d'origine. Questo fa in
modo che non torni al sensore, il quale pensa di non aver alcun ostacolo di
fronte a se, oppure di averlo più lontano di quanto non lo sia realmente.

Proprio a causa di questo problema si fa necessario il montaggio dei
sensori in posizione parallela rispetto al terreno per eliminare almeno un
fattore di errore per la lettura della distanza.

Alla fine del processo di sviluppo e creazione, comunque, è stata costruita
l'unità \SPAM{} (Foto \ref{img:spam}), la quale ha un sensore di distanza
brandeggiabile parallelo al terreno, un sensore di luce e l'accesso diretto
al brick \emph{NXT}.

\section{Struttura e funzionamento del Client}\label{sec:clientstru}
Come già detto in precedenza (sezione \ref{sec:BROClient}) il client
\BROFist{} gira su un sistema \nxtOSEK{}, il quale fornisce tutte le
funzionalità real time necessarie all'esecuzione con deadlines richieste da
questo tipo di progetto. Il client è formato da quattro Task, i quali
collaborano per il controllo dello \SPAM e per la comunicazione con il PC.

Per ricapitolare i quattro Task hanno le seguenti mansioni:
\begin{itemize}
    \item Comunicazioni Bluetooth ed interpretazione dei
        BROFists (\ref{sec:BROCommS})
    \item Calcolo delle velocità istantanee dei motori (\ref{sec:BROSpdS})
    \item Calcolo ed attuazione delle potenze dei singoli
        motori (\ref{sec:BROPIDS})
    \item Output di dati sul Display LCD (\ref{sec:BROLCDS})
\end{itemize}

Vediamo rapidamente in dettaglio ogni Task, con alcuni dati tecnici, per
avere un'idea più chiara di quello che fanno:

\subsection[Task ``BRO\_Comm'']{Task ``BRO\_Comm'': Comunicazioni BT ed
interpretazione dei BROFists}\label{sec:BROCommS} 
Questo task è, fondamentalmente, il cuore di tutto il client. \'E
incaricato di comunicare via BlueTooth con il server, ricevere i dati,
interpretarli, far fare allo \SPAM{} ciò che è stato richiesto e quindi
mandare un'eventuale risposta al server.

Per fare questo è stato necessario un lungo periodo di ricerche e test per
comprendere come funzionino le API per la gestione delle comunicazioni
BlueTooth ed avere ben in mente come fosse strutturato il protocollo di
comunicazione \BROFist{}, cose delle quali parleremo nelle sezioni
\ref{sec:BROTooth} e \ref{sec:theProtocol}.

Dopo aver superato gli ostacoli imposti dai device drivers (e dal
controller BlueTooth in se) lo svilupppo ha portato alla scrittura di un
Task con un'esecuzione ciclica ogni \cypher{2ms}, il quale recupera sette
\emph{BROFists} contemporaneamente quando sono presenti all'interno del
buffer del controller BlueTooth e quindi li interpreta.

\graffito{Perchè sette \emph{BROFists}}
La scelta di inviare sette \emph{BROFists} alla volta è data dal fatto che
sono presenti solo sette porte per la connessione di motori o sensori,
quindi l'idea è quella che le richieste non dovrebbero essere superiori a
quel numero. \'E anche vero che le persone potrebbero richiedere due dati
differenti dallo stesso Servo Motore, però si è considerato che un
programmatore possa derivare uno dei due valori avendo il primo.

\graffito{L'uso dei dati ricevuti}
Quando le richieste riguardano l'invio del dato letto da un sensore non ci
sono problemi nella gestione dei dati: i dati vengono letti dai sensori e
quindi vengono inseriti all'interno della struttura che andrà inviata al
server presente sul PC. Se viene inviato un valore di potenza o velocità
per i motori, invece, viene o chiamata la funzione per il calcolo della
potenza in base alla velocità oppure settato il primo valore all'interno
dell'array contenenti le potenze dei motori\footnote{Si faccia riferimento
alla sezione \ref{sec:BROStruct} per avere più informazioni riguardo alla
conformazione della struttura dei dati per il controllo dei motori}.

\graffito{I dati in uscita}
Una volta interpretati tutti i \emph{BROFists} il client forma una serie di
\emph{BROFists} di risposta, i quali contengono la richiesta ed il dato ad
essa correlato. Nel caso di potenza o velocità dei motori il dato è sempre
0.

\subsection[Task ``Speed\_Updater'']{Task ``Speed\_Updater'': Calcolo delle
velocità istantanee}\label{sec:BROSpdS}
La possibilità, da parte del server, di richiedere la velocità media di uno
dei servo motori e la presenza di un \PID{} ha reso necessaria l'aggiunta
di un Task per il monitoraggio e per l'aggiornamento dei dati riguardanti i
vari Servo Motori installati.

Il concetto di questo Task è molto semplice: ogni \cypher{5ms} viene letto i valori
dei Tachiometri presenti all'interno di ogni motore e vengono registrati
all'interno di un array circolare. Usando il valore precedente viene
calcolata la velocità istantanea di ogni valore e viene inserita
all'interno di un secondo array circolare.

Facendo ciò, dunque, avremo abbastanza dati per poter calcolare la velocità
media su \cypher{(5 * Dimensione dell'array circolare)ms}.

\subsubsection{Problemi derivanti dall'uso dei valori dei Tachiometri}
Il valore di ogni Tachiometro viene registrata all'interno di una variabile
di tipo \codeconst{int32_t}. Questo \emph{potrebbe} portare a dei problemi
dati dall'\emph{Overflow} o dall'\emph{Underflow} dato dall'eccessivo
utilizzo dei motori.

Questo, però, occorrerebbe soltanto dopo una rotazione continua, in una o
in un'altra direzione, di \cypher{$2^{31}$}°, ovvero
\cypher{2,147,483,648}°. Considerando il diametro delle ruote installate
sullo \SPAM{}, che sono quelle contenute nei Kit \techname{Educational} dei
\nxt{}, che misura \cypher{56mm} ed il fatto che esse sono collegate ai
Servo Motori tramite degli ingranaggi con un rapporto \cypher{1:1}, la
distanza che andrebbe percorsa da un singolo motore dovrebbe essere: $56mm
* 3.14 * (2,147,483,648 / 360)$, ovvero una distanza pari a $1,048,927m$.

\graffito{Un problema che non è un problema}
Questa distanza è fin troppo grande per venir considerata un problema,
visto che la carica della batteria e la velocità dei motori non
permetterebbero il raggiungimento di una cifra così grande.

\'E facile, comunque, che una frase simile si sia già sentita in passato nella
storia dell'informatica, portando a problemi e bug, ma la correzione di un
problema simile è facile e necessario solo in progetti che prevedono
l'utilizzo dei motori per una durata così lunga, perciò è stata lasciata in
dietro quasi volontariamente.

\subsubsection{Utilizzo di un array circolare per il calcolo della velocità}
Purtroppo la sensibilità dei Tachiometri integrati nei servo motori dei
\nxt{} è limitata ai gradi interi. Questo porta ad una propagazione
dell'errore di lettura quando si deve calcolare la velocità in
\cypher{Gradi al Secondo}, in quanto bisogna moltiplicare il valore
ricavato per una scala pari a \cypher{100 / Tempo di Sampling}.

A causa di questo, infatti, la sensibilità della velocità diventa, appunto,
pari alla scala che va applicata alla velocità per ogni intervallo di
Sampling.

Siccome una sensibilità tale non è utile, in quanto è inusabile dai vari
algoritmi di controllo\footnote{Anche perchè, in questa maniera, sarebbe
obbligatorio utilizzare come velocità target dei valori che sono dei
multipli della scala}, i quali fanno uso dell'errore di velocità per
ricavare la potenza da applicare ai motori, bisogna trovare un altro metodo
per il calcolo della velocità media di un motore.

\'E per questo che si è deciso di utilizzare una media mobile che usa le
ultime $10$ velocità istantanee.

\subsection[Task ``PID\_Controller'']{Task ``PID\_Controller'': Calcolo ed
attuazione delle potenze dei Motori}\label{sec:BROPIDS}
Siccome, anche a causa delle ``scarse''\footnote{Si faccia riferimento alla
sezione \ref{sec:BROTooth} per avere un'idea di questo problema}
prestazioni del BlueTooth sotto \nxtOSEK{}, non sappiamo esattamente quando 
saranno presenti dei nuovi dati per il controllo dei motori abbiamo bisogno
di un Task per il controllo periodico dei motori.

\'E per questo motivo che è stato implementato un Task periodico che, ogni
$5ms$, utilizza i dati per regolare la potenza dei vari motori.

Nel caso di controllo diretto delle potenze dei motori questo compito non è
particolarmente grave. Al Task, infatti, basta utilizzare l'ultimo valore
ricevuto come potenza da settare per il motore interessato.

\graffito{L'uso del \PID{}}
Quando, invece, viene richiesto di settare una determinata velocità il Task
deve far uso del \PID{}\footnote{Si faccia riferimento alla sezione
\ref{sec:PIDTheo} per un'idea migliore di cosa sia un \PID{}} implementato
tra le API del progetto.

Questo usa le ultime tre potenze utilizzate per il motore preso in
considerazione e le ultime tre differenze tra le velocità medie e la
velocità richiesta per calcolare la potenza da utilizzare per fare in modo
che i motori vadano alla velocità corretta. Una volta calcolato questo
valore lo utilizzano per far muovere i motori alla velocità richiesta
dall'utente.

\subsection[Task ``DisplayTask'']{Task ``DisplayTask'': Visualizzazione dei
dati sullo schermo LCD}\label{sec:BROLCDS}
Il compito di questo Task, eseguito ogni $1000ms$, è quello di fornire un
contatto con l'utente attraverso l'output di vari dati sull'LCD del Brick
dello \SPAM{}.

Questi dati sono configurabili, ovviamente, ma nella versione standard del
Client \BROFist{} i dati mostrati sono quelli raccolti dalla chiamata di
\nxtOSEK{} \codeconst{ecrobot\_status\_monitor(target\_name)}.

\subsection{Il Protocollo per \BROFist{}}\label{sec:theProtocol}
Per la comunicazione tra \SPAM{} e PC, ovviamente, si è resi necessari lo
studio e la realizzazione di un protocollo con il quale codificare le
richieste per lo \SPAM{}.

Per rendere questo lavoro più semplice è stato optato l'approccio più
facilmente implementabile in C, ovvero l'utilizzo di una struttura
contenente:
\graffito{Struttura di un \BROFist{}}
\begin{itemize}
    \item La codifica di quale sensore richiedere o di quale tipo di valore
        per il controllo dei motori è stato inviato. Per questa codifica si
        è deciso di utilizzare una variabile di tipo \codeconst{uint8_t},
        in quanto si è considerato che non esisteranno più di
        254\footnote{In quanto uno dei comandi dev'essere quello che
        dichiara finita la comunicazione} comandi
        differenti\footnote{Comunque la struttura del progetto è tale che,
        quando qualcuno deciderà di implementare più del massimo consentito
        da questo tipo di variabile, questo cambiamento sarà rapido e senza
        troppi problemi}
    \item La porta alla quale il sensore o servo motore è collegato. Anche
        questa codifica viene registrata all'interno di una variabile di
        tipo \codeconst{uint8_t}, vista la presenza di solo $7$ porte sul
        Brick \emph{NXT}.
    \item Il valore da settare in caso venisse inviata una richiesta di
        controllo di servo motori oppure il valore letto dal sensore
        richiesto. Per questo valore viene usata una variabile di tipo
        \codeconst{float}, in quanto la velocità richiesta potrebbe essere
        di tipo decimale, come la velocità media di un servo motore.
\end{itemize}

\graffito{Le codifiche delle richieste}
Al momento sono stati utilizzate le seguenti codifiche per le
richieste\footnote{Le quali sono definite, assieme a quelle per le porte,
all'interno del file header \cypher{broi\_fist.h} posto all'interno della
cartella \cypher{src/headers}}:
\begin{description}
    \item[LIGHT\_SENSOR] codificato come $1$, serve per la richiesta del
        valore letto da un sensore di luce
    \item[TOUCH\_SENSOR] codificato come $2$, serve per la richiesta del
        valore di un sensore di tocco
    \item[SOUND\_SENSOR] codificato come $3$, serve per la richiesta del
        valore registrato da un sensore di suono
    \item[RADAR\_SENSOR] codificato come $4$, serve per la richiesta della
        distanza letta da un sensore di distanza ad ultrasuoni
    \item[TACHO\_COUNT] codificato come $6$, serve per la richiesta del
        valore attuale del Tachimetro di un motore
    \item[AVG\_SPEED] codificato come $7$, serve per la richiesta della
        velocità media di un motore
    \item[SET\_SPEED] codificato come $8$, serve per inviare una velocità da
        settare ad un motore
    \item[SET\_POWER] codificato come $9$, serve per inviare una potenza
        ``grezza'' da settare ad un motore
\end{description}

Mentre le codifiche delle porte sono le seguenti:
\begin{description}
    \item[PORT\_1\textasciitilde{}4] codificate con i valori
        $1$\textasciitilde{}$4$, servono per applicare la richiesta ad una
        delle quattro porte per i sensori.
    \item[MOTOR\_A\textasciitilde{}C] codificate con i valori
        $5$\textasciitilde{}$7$, servono per applicare la richiesta ad una
        delle tre porte per i motori.
\end{description}

\section{Codice degno di nota e Strutture}
Le varie funzionalità presenti all'interno del Client installato sullo
\SPAM{} sono possibili grazie all'utilizzo di una serie di funzioni ed
all'utilizzo di strutture condivise tra tutto il progetto, qui vedremo una
parte dell'API presente nel codice del Client e le due strutture necessarie
al suo funzionamento, ovvero quella dei motori e quella per la definizione
dei \emph{BROFists}.

\cleardoublepage
